[Wstecz](../polski.md)

# “Dyktando”

Przeczytaj uważnie tekst. Podkreśl wyrazy, które mogą sprawiać problemy ortograficzne Następnie wybierz 5 i uzasadnij ich pisownię regułą ortograficzną.

Życie nigdy mnie nie rozpieszczało, ale teraz spłatało mi szczególnie niemiłego figla Takiej niespodzianki nie życzę nikomu, no, moze z wyjątkiem najgorszych wrogów mojej skromnej osóbki Podczas naszej nie najdłuższej nieobecności w domu scukrzył się na kamień miód, sflaczały suszone grzyby, które teraz przypominały nawleczone na nitkę kawałki gumy ze starej dętki rowerowej. Do tego sczerstwiały suchary, sczerniały i zgniły rajskie jabłka, sfermentował borówkowy dzem, nawet poduszki stwardniały na kamień, jakby ktoś kafarem poubijał pierze. Kaloryfery nie grzały, a lodówka przestała cokolwiek schładzać i po jej otwarciu kuchnię ogarnął zapach nadpsutego mięsa

Uświadomiwszy sobie ogrom zniszczeń, mama z głuchym westchnieniem opadła na fotel, babcia szukała wsparcia u sąsiadki z naprzeciwka. Każdego roku po wakacjach musimy scierpieć podobną ruinę, prawdziwy kataklizm. Ojciec zawsze radzi, by to wszystko zignorować, później z werwą mówi o optymizmie, luźniejszym, pogodniejszym stosunku do zycia. W końcu gdzieś wychodzi, przyjaźnie machając nam ręką na pożegnanie Wraca, gdy już dom wróci do przedwakacyjnej normy, zalśnią podłogi w pokojach, a kuchnia znów pachnie środkami utrzymania czystości.
