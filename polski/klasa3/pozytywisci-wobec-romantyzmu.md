[Wstecz](../polski.md)

# Pozytywiści wobec romantyzmu

## My i wy (fragmenty)

#### Aleksander Świętochowski

Potop!"- wykrzykuje z pełnych piersi kronikarz „Tygodnika Ilustrowanego".

„Baczność!"- woła autor Pokłosia.

„Gore!"- ostrzega ktoś inny.

Jest więc coś, co trwoży falangę literacką. [...] To coś, to straszydło, ta ława groźna, mająca zatrwożyć i zohydzić obecny literacki okres w oczach potomnych, to jesteśmy my, młoda drużyna pisarzów. Teraz więc właśnie jest czas, gdy nas wskazano palcem, określić nasze stanowisko, zdefiniować cel walki, którą pismo nasze wytrwale i ciągle prowadzi, lekceważąc sympatie sąsiadów i... rzekomych powag. [...] Większa część piszących, a z nimi cale stronnictwo, któremu przewodniczą, wszelkie starcia się zdań, wszelkie wyrażenia odmiennych opinii, działania w imię idei nieobjętej ramami tradycji i wybiegającej poza sferę pojęć utartych, przeżuwanych przez kilkadziesiąt lub kilkaset osobistości zakwestionowanej siły umysłowej, większa część, mówię, najzacniejsze porywy myśli sprowadza zawsze do jednego mianownika - rozdrażnień osobistych. Wykazywaliśmy już bezlogiczność podobnego zarzutu, nie powtarzając się więc, idźmy dalej i zsumujmy w tej chwili cały szereg napaści na nas, i odpowiedzmy na nie koleją głównych punktów obwinienia.

Odpowiedź nasza zamykać się będzie w granicach pytania, kto jesteśmy my, a kto jeszcze Wy, wielcy, zacni, uczeni, poważani, krzywdzeni i prześladowani? My jesteśmy młodzi, nieliczni, nierządzący się widokami materialnych korzyści, uwolnieni z obowiązku holdowania pewnym stosunkom i znajomościom, wypowiadamy swoje przekonania otwarcie, nie lękamy się sądu i kontroli, pragniemy ją rozciągnąć na wszystkich, pragniemy pracy i nauki w społeczeństwie, pragniemy wywołać siły nowe, zużytkować istniejące, skierować uwagę przed, a nie poza siebie oto nasze wady. Wy jesteście starzy, liczni, krępowani między sobą tysiącem niewidzialnych nici, skradacie się ze swoimi zasadami nieśmiało, żądacie w literaturze spokoju, nieruchomości, każecie wszystkim patrzyć w przeszłość, szanować nawet jej błędy, chcecie, ażeby was, tak jak senatorów rzymskich, była zawsze jedna tylko liczba, ażeby was nikt nie sądził, nikt o nic nie upominał oto wasza zasługa. Czy idąc tak odmiennymi drogami, możemy się spotkać kiedykolwiek i uszanować wzajemnie swoje cele? Nigdy! Wiemy to między naszymi obozami popalone mosty, pozrywane groble. Zarzucacie nam, że gardzimy wszystkim, co się przed nami stało, że nie jesteśmy sprawiedliwi dla zasług starszego pokolenia. Kłamstwo ufundowane na tym, że nie jesteśmy zapałczywymi tych zasług czcicielami. Nie przeczymy, że każdy miał swój czas, w którym coś pożytecznego zrobił, ale czyż to nadaje mu prawo słusznego żądania od innych, ażeby cały swój czas poświęcali rozpamiętywaniu jego czynów jako osłodę jego ostatnich chwil życia? Wdzięczność i szacunek dla poprzedników w sferze pracy umysłowej nie jest wdzięcznością syna dla dobrego ojca. Postęp biegnie tak szybko, obowiązki jednostek tak wielkie, że ci, co wstąpili później do wielkiej pracowni ducha, zaledwie czas mają obejrzeć się na tych, co przed nimi byli. A cóż dopiero gdy starsi, zasmakowawszy w korzyściach swego wpływu na społeczeństwo, który już zaczyna być zgubnym, nie chcą oddać cugli młodszym, przybywającym ze świeżością sił i lepszym pojęciem potrzeb? Cóż powiedzieć, gdy starsi zamiast usunąć się z pola, na którym już nic zrobić nie mogą, stoją na nim upornie, opóźniając postęp przekonań i wlewając w społeczeństwo tę martwotę, która im już tylko z całego życia pozostala? Naturalnie wtedy wywołują oni nie tylko opór, ale nawet potępiające sądy o swej działalności, której w porę nie umieli przerwać. [...]

Wy wszyscy, którym już tylko siwizna i zmarszczki pozostały na obronę zdań własnych, pamiętajcież, na Boga, że i słońce ma swoje południe. Czyż chcecie swój zachód przeciągnąć dlatego, ażeby wschód jak najpóźniej nastąpił? Czyż jeszcze będziecie się upominać o to, że niesprawiedliwie potępiamy Was? Czyż kiedy Wy, jako ludzie roz- ważni, doświadczeni, chłodniejsi, wystąpiliście do nas, już nie mówię z słowami po- chwały, ale przynajmniej szczerej sympatii i zgody? Czyż w działaniu naszym uznaliście nas jako cyfrę, którą wciągnąć należało w rachunek ogólny? Czyż uznaliście w nas ludzi, którzy chcą i są zdolni pracować obok z Wami? Nic nie zrobiliście z tego wszystkiego, a skarżycie się teraz, żeśmy się sami o swoje upomnieli, źle mówię, żeśmy się Wam pamiętać kazali. Przypuściwszy, że Wasza rola jeszcze nieskończona, dlaczego żeście nam wszelkiej zaprzeczali? Czy myślicie, żeście Wy tylko zaarendowali honor, miłość dobra, poczucie piękna? Czy sądzicie, że młodej piersi wszystko to obce, że serce nasze nie drga, imaginacja się nie zapala, umysł nie poddaje, a z oczu łzy nie płyną, że nie cierpim, nie kochamy, a tylko nienawidzim, plwając na wszystko szyderczo? [...]

Powiadacie, że szanujemy swoje stanowisko, że trzymamy się lawą. Fakt pierw- szy jest koniecznym następstwem odrębności naszych poglądów i Waszej śmiesznej dumy. W samej zaś istocie zarzut niesprawiedliwy. Izolowaliście nas, a nie myśmy się odosobniali. Przejrzyjcie karty naszych pism, naszych artykułów, a znajdziecie się na każdej stronicy i - przebóg! - znajdziecie wyrazy słusznego uznania daleko częściej, niżli chcecie przyznać. Ale otwórzcie karty Wasze i pokażcie, coście na nich zrobili dla nas? Dość, aby nazwisko nasze rykoszetem choćby przyczepiło się do jakiejś sprawy, aby na nią rzucić anatemę w Waszych oczach. Nie ma pardonu, nie ma oszczędzania; gdzież była miłość, którą w sercach nosicie? Patrzyliście na to, mówiąc: jutro się obali. Ale nie stało się tak, czujemy się na silach, zmężnieliśmy i wygramy! Lecz wróćmy do rzeczy. Idziem ławą... A czy nie jest to na nasze tylko przeniesienie formy Waszych własnych stosunków? Zapewnie, że pokrewieństwo dróg i celów łączy nas z sobą, ale czyż to jest trzymanie się ławą? Czyż to jest widok Waszego połączenia, w którym wyglądacie jak nieruchome, okryte skorupami i zbite w jedną wyspę małże? Żyjący na dnie morza, które się życiem społecznym nazywa, nieświadomi niczego, co się na jego powierzchni rozgrywa, znajomi śmiałym żeglarzom tylko z swego wiecznego snu i z tego, że się od czasu do czasu jakiś bystro płynący statek o Wasze nieruchome mosty rozbija. Chcecie być kompasem ludzkości i oskarżacie gronko ludzi biegnących wspólnie do jednego celu o to, że się lawą trzymają? Spójrzcie tylko, choć pobieżnie, na swoją falangę, która jak mur chiński broni wstępu każdej nowszej myśli, a z pewnością między sobą znajdzie- cie tę solidarność bezcelową, tylko związkami pobocznymi utrzymującą się, którą nam przypisujecie. [...]

To wszystko, cośmy powiedzieli, niech posłuży za objaśnienie nienawiści dla nas, za odpowiedź na skargi, które dają nam pewne zadowolenie. Krzyczą, więc czują czują, więc żyją. Żyją? Połowa naszego zadania spełniona.

## Zadania

### Zad 1 - W jaki sposób Świętochowski uzasadnia swoje wystąpienie?

Świętochowski uzasadnia swoje wystąpienie jako reakcję na zarzuty i ataki ze strony starszego pokolenia romantyków. Uważa, że młode pokolenie, do którego należy, jest niesprawiedliwie krytykowane za brak szacunku wobec tradycji oraz za nowe idee i podejście do literatury. Podkreśla, że celem jego grupy jest wprowadzenie nowych wartości i kierunków w społeczeństwie, a także postęp, który starsi próbują powstrzymać. Wzywa do obrony młodych twórców i do uznania ich wkładu.

### Zad 2 - Powiedz, kim są tytułowi "my", a kim "wy". Przedstaw ich obraz ukazany w tekście.

**a.** Znajdź fragmenty charakteryzujące obie grupy

-   Tytułowi „my” to młode pokolenie pozytywistów, które chce wprowadzić zmiany i postęp w społeczeństwie, natomiast „wy” to starsze pokolenie romantyków, którzy stoją na straży przeszłości i tradycji.

**b.** Wskaż słownictwo o zabarwieniu emocjonalnym służące opisaniu obu grup. W jaki sposób autor je formułuje i jaki jest efekt tego zabiegu?

-   Świętochowski opisuje pozytywistów jako „młodych, nielicznych, wolnych od zobowiązań, otwartych na krytykę, gotowych do pracy i nauki”. Romantyków natomiast nazywa „starymi, licznymi, krępowanymi tysiącem niewidzialnych nici, nieśmiałymi w wyrażaniu swoich zasad”. Autor używa słów o zabarwieniu emocjonalnym, takich jak „trwoży”, „śmieszna duma”, „martwota”, aby wywołać efekt krytyczny wobec romantyków i podkreślić dynamikę pozytywistów. Efektem tego jest kontrast między dwoma grupami – pozytywiści są pełni życia i energii, a romantycy są bierni i związani z przeszłością.

### Zad 3 - Wymień zarzuty, które wysuwają wobec siebie przedstawiciele obu grup. W jaki sposób autor je formułuje i jaki jest efekt tego zabiegu.

Romantycy zarzucają pozytywistom brak szacunku dla tradycji i krytykę dorobku starszego pokolenia. Z kolei pozytywiści oskarżają romantyków o konserwatyzm, stagnację, opóźnianie postępu i brak otwartości na nowe idee. Świętochowski formułuje te zarzuty w sposób bardzo emocjonalny i polemiczny, używając ironii i sarkazmu. Efektem jest ukazanie wyraźnego konfliktu pokoleniowego i intelektualnego między oboma obozami.

### Zad 4 - Jaki - według autora - stosunek do tradycji mają przedstawiciele młodego pokolenia, a jaki - starego?

Młode pokolenie pozytywistów ma krytyczny stosunek do tradycji – szanuje przeszłość, ale nie chce być nią zdominowane. Postrzegają ją jako coś, co trzeba przekształcać i dostosowywać do nowych czasów. Natomiast starsze pokolenie romantyków idealizuje tradycję, pragnie jej zachowania i obrony, nawet kosztem postępu i rozwoju.

### Zad 5 - Wyjaśnij, dlaczego oba pokolenia nie mogą się ze soba porozumieć.

Oba pokolenia nie mogą się porozumieć, ponieważ mają zupełnie odmienne cele i wartości. Pozytywiści dążą do postępu i zmian, podczas gdy romantycy chcą utrzymać stabilność i szacunek dla tradycji. Różnice te są zbyt fundamentalne, by można było znaleźć wspólny język. Świętochowski porównuje to do „popalonych mostów” między obiema grupami.

### Zad 6 - Spośród podanych określeń wybierz te, które nazywają stosunek autora do pokolenia romantyków. Uzasadnij swój wybór, odwołując się do artykułu.

szacunek, **_wrogość_**, **_pogarda_**, docenienie, ignorancja, kpina, **_lekceważenie_**, **_ironia_**, protekcjonizm, sympatia, **_złośliwość_**

Świętochowski opisuje romantyków z wyraźnym poczuciem wyższości, podkreślając ich martwotę i niezdolność do postępu. Posługuje się ironią, nazywając ich zasady „śmiesznymi”, a ich przywiązanie do przeszłości uznaje za hamujące rozwój. W całym tekście pojawia się również krytyczna tonacja, która odzwierciedla brak sympatii do starszego pokolenia.

### Zad 7 - Wyjaśnij, dlaczego można powiedzieć, że autor w słowach. Czyż to jest widok Waszego połączenia. w którym wyglądacie jak nieruchome, okryte skorupami zbite w jedną wyspę małże?" zawart aluzję do Ody do młodości Mickiewicza. Na podstawie obu tekstów porównaj, jaki stosunek mieli romantycy do klasyków, a jaki pozytywiści do romantyków.

#### Adam Mickiewicz - Ode do młodości (fragment)

Patrz na dółkędy wieczna mgła zacienia

Obszar gnuśności zalany odmętem

To ziemia!

Patrz, jak nad jej wody trupie

Wzbił się jakiś płaz w skorupie

Sam sobie sterem, żeglarzem, okrętem;

Goniąc za zywiołkami drobniejszego płazu.

To się wzbija, to w głąb wali

Nie Ignie do niego fala, ani on do fali:

A wtem jak bańka prysnął o szmat głazu:

Nikt nie znał jego życia, nie zna jego zguby:

To samoluby!

<hr>

Świętochowski odnosi się do „Ody do młodości”, ponieważ podobnie jak Mickiewicz w swoim utworze, opisuje stagnację i bezczynność starszego pokolenia. W „Odzie do młodości” Mickiewicz krytykuje klasyków za ich gnuśność i zamknięcie na nowe idee, podobnie jak Świętochowski krytykuje romantyków za konserwatyzm. Oba teksty wyrażają sprzeciw wobec starego porządku i wzywają do działania na rzecz postępu i zmian.

### Zad 8 - Wypisz z tekstu przykłady językowych środków retorycznych (klasa 1. t. 1. s. 99), którymi posługuje się autor. Określ ich funkcje.

1. **Ironia** – „śmieszna duma”, „skradacie się ze swoimi zasadami nieśmiało” – służy ośmieszeniu przeciwników.
2. **Metafora** – „popalone mosty” – ilustruje nieodwracalność konfliktu między pokoleniami.
3. **Pytania retoryczne** – „Czyż chcecie swój zachód przeciągnąć dlatego, ażeby wschód jak najpóźniej nastąpił?” – wzmocnienie argumentacji, podkreślenie absurdalności postawy romantyków.
4. **Kontrast** – między młodymi a starymi – uwypukla różnice w wartościach i celach obu grup.

### Zad 9 - Wyjaśnij, dlaczego artykuł Świętochowskiego mógł być postrzegany jako manifest polskiego pozytywizmu.

Artykuł Świętochowskiego jest manifestem polskiego pozytywizmu, ponieważ wyraźnie określa cele, wartości i dążenia tego nurtu – wprowadzenie zmian, postęp, praca na rzecz społeczeństwa i nauki, krytyka tradycji romantycznej i jej przywiązania do przeszłości. Autor występuje w imieniu nowego pokolenia pisarzy, które chce odrzucić zastane formy i otworzyć się na nowe, pragmatyczne podejście do rzeczywistości, co jest charakterystyczne dla idei pozytywizmu.

<hr>

**Środki retoryczne:**

-   pytanie retoryczne

-   bezpośredni zwrot do odbiorcy

-   stosowanie 1 osoby liczby mnogiej

-   kontrast

-   hiperbola

-   paralelizm składniowy

-   porównania

-   wyrazy nacechowane emocjonalnie

-   wykrzyknienia
